---
title: 'Chleb żytni'
date: '2021-06-12'
tags:
  - przepisy
---

### Składniki (porcja na 2 bochenki):
* mąka żytnia 720 (1 kg)
* woda (1/3 l - zaczyn + 1/2 l - ciasto)
* zakwas żytni (200 g)
* sól (3-4 łyżeczki do herbaty)
* siemię lniane (6 łyżek stołowych)
* masło (do smarowania keksówek - form do pieczenia)

### Przygotowanie:
1. Parę godzin przed użyciem, wyciągamy zakwas z lodówki i uchylamy wieko słoika, tak aby zakwas ogrzał się do temperatury pokojowej.
2. Mieszamy 1/3 kg mąki, 1/3 litra wody i około 200 g zakwasu w dużej misce, aż do otrzymania jednolitej masy. Najlepiej użyć do tego drewnianej łopatki lub łyżki. Miskę odstawiamy w ciepłe miejsce na około 12 godzin. Karmimy zakwas (50 g mąki żytniej 2000 + 50 ml lekko ogrzanej wody).
3. Gdy zaczyn jest już gotowy, dosypujemy do niego resztę mąki (2/3 kg), wlewamy 1/2 litra lekko ogrzanej wody, dorzucamy sól i siemię lniane. Wszystko dokładnie ze sobą mieszamy. Karmimy zakwas (50 g mąki żytniej 2000 + 50 ml lekko ogrzanej wody).
4. Po zmieszaniu, do nasmarowanych masłem keksówek wrzucamy ciasto i odstawiamy w ciepłe miejsce na około 4 godziny.
5. Wyrośnięte ciasto pieczemy w piekarniku rozgrzanym do temperatury 205 stopni Celsjusza przez 40 minut.
6. Po tym czasie chleb wyciągamy z foremek. Możemy przypiec go jeszcze od spodu przez około 10 minut w temperaturze 250 stopni. W tym celu należy chleb odwrócić spodem do góry.
7. Gdy widać już, że w zakwasie pojawiły się pęcherzyki powietrza (tj. po kolejnych 8-12 godzinach), zakręcamy słoik i wkładamy go do lodówki, aż do następnego użycia (maksymalnie 7-8 dni).
